Міністерство освіти і* науки України
«Київський національний університет імені Тараса Шевченка»
Факультет інформаційних технологій
Кафедра кібербезпеки та захисту інформації











ЗВІТ
з науково-дослідної практики









Виконав студент 4 курсу
групи КБ-41
Гедеон М.І.












Київ 2021
 

АНОТАЦІЯ
Навчальна задача дисципліни «Науково-дослідна практика» є формування концептуальних та методологічних знань у галузі кібернетичної безпеки, вміння критично аналізувати рівень захищеності інформаційної системи, вміння будувати та здійснювати раціональний вибір методів та засобів захисту інформації для вирішення конкретної задачі. В рамках науково-дослідної практики застосовуються основні принципи та методи побудови і аналізу захищеності інформаційно - комунікаційних систем, а також досліджуються методи та засоби організації систем захисту інформації, принципи організації систем захисту інформації на різних виробничих об'єктах. Крім того метою науково-дослідної  практики є дослідження організаційної структури підприємств з об'єктами, що захищаються, вивчення порядку розробки систем захисту інформації (СЗІ) та їх впровадження поглиблення та закріплення теоретичних знань, опанування навичок виконання практичних робіт на виробництві. Науково-дослідна практика є складовою частиною безперервної практичної підготовки студентів на протязі їх навчання в університеті.
Завдання (навчальні цілі) – у набутті студентами необхідних знань і практичних навичок щодо здатності захищати та попереджувати загальні загрозі кібербезпеки, використовувати інструменти кібербезпеки, розробляти архітектуру захищених систем, використовувати програмні та програмно-апаратні засоби захисту інформації в комп’ютеризованих системах, ефективного застосування навичок при управлінні та експлуатації даних систем.
 
Зміст

Вступ	4
Структура підприємства	5
Завдання науково-дослідної практики	6
Поняття стеганографії	7
Методи стеганографії	16


 
Вступ

	Науково-дослідна практика є частиною програми бакалаврату, яка напрямлена на допомогу в написанні дипломної роботи. Науково-дослідну практику я проходив в 2 Спеціальному центрі швидкого реагування ДСНС України. 
	План проходження науково-дослідної практики був такий:
•	Ознайомлення зі структурою підприємства
•	Визначення галузі дослідження
•	Постановка завдання на проходження науково-дослідної практики
•	Дослідження джерел та літератури
•	Дослідження поняття стеганорграфії
•	Дослідження методів стеганографії

Моїм завданням було дослідити поняття стеганографії та методи стеганографії, проаналізувати галузі застосування стеганографії.
Під час науково-дослідної практики я ознайомився зі структурою підприємства, на якому я проходив науково-дослідну практику.
Було досліджено джерела та літературу для отримання інформації про стеганографію. 
Було досліджено поняття стеганографії, історію виникнення та існуючі методи реалізації. 
Набуті навички я використаю в подальшому написанні дипломної роботи.
 
Структура підприємства

2 СПЕЦІАЛЬНИЙ ЦЕНТР ШВИДКОГО РЕАГУВАННЯ ДСНС УКРАЇНИ
Офіційний веб-сайт: https://2scshr.dsns.gov.ua/
Адреса: вул. Спортивна, 44, м. Дрогобич, Львівська обл., Україна, 82100
Загальне положення: 2 СПЕЦІАЛЬНИЙ ЦЕНТР ШВИДКОГО РЕАГУВАННЯ ДЕРЖАВНОЇ СЛУЖБИ УКРАЇНИ З НАДЗВИЧАЙНИХ СИТУАЦІЙ (далі – 2 СЦШР) є аварійно-рятувальним формуванням центрального підпорядкування ДСНС із статусом державної аварійно-рятувальної служби, утворено на базі 3 Спеціального регіонального центру швидкого реагування Оперативно-рятувальної служби цивільного захисту МНС України (ідентифікаційний код 14372923) та є його правонаступником.
Керівництво:
•	Начальник 2 Спеціального центру швидкого реагування Державної служби України з надзвичайних ситуацій - КІНЧЕШІ Анатолій Степанович
•	Перший заступник начальника центру - НАЛИСНИК Роман Юрійович
•	Заступник начальника центру з оперативного реагування - ЧУВАКОВ Ігор Олексійович
•	Заступник начальника центру - начальник відділу матеріально-технічного забезпечення - БІЛИЙ Олександр Іванович
 
Завдання науково-дослідної практики

Метою науково-дослідної практики є набуття студентами досвіду самостійної науково-дослідної роботи та застосування методики її проведення, результатом чого має стати формування теоретичної основи та наукової складової майбутньої бакалаврської кваліфікаційної роботи. Відповідно до мети моїм основним завданням було визначити поняття стеганографії, дослідити історію створення цього напрямку захисту інформації, дослідити галузі застосування стеганографії та дослідити методи стеганографії.
 
Поняття стеганографії

Стеганографія – це мистецтво приховування секретної інформації в файлі таким чином, що тільки відправник та отримувач можуть знати про її наявність. Конфіденційна інформація закодована так, що сам факт існування повідомлення приховується. У порівнянні з досить добре дослідженими криптографічними системами, поняття і оцінки безпеки стеганографічних систем більш складні і мають  багатогранні тлумачення. Зокрема, це пояснюється як недостатньою теоретичної та  практичної опрацюванням питань безпеки стегосистем, так і великою  різноманітністю завдань стеганографічного захисту інформації.
Можна сказати, що стеганографія – це один із шляхів підтримки інформаційної безпеки. Вона являє собою метод організації зв’язку, який приховує сам факт наявності таємних повідомлень. Стеганографічні методи активно використовуються для захисту інформації від сторонніх користувачів та для маскування програмного забезпечення.
На конференції Information Hiding (First Information Workschop) у 1996 році були обговорені всі базові поняття стеганографії та прийнята єдина термінологія. Згідно з цією термінологією стеганографічна система або стегосистема – це сукупність засобів та методів, які використовуються для формулювання таємного каналу зв’язку. Будь-яка інформація, в якій приховані таємні дані, називається контейнером. За контейнер може слугувати будь-який файл чи потік даних. Контейнер, який не містить таємного повідомлення, називають порожнім, а той, що містить – заповненим або стегоконтейнером. Канал передачі сгегоконтейнера має назву стеганографічного каналу або стегоканалу. Таємний ключ, який необхідний для «вкраплення» інформації в контейнер, називається стегоключем або просто ключем. Залежно від кількості рівнів захисту в стегосистемі може використовуватись як один, так і декілька ключів.
Задача стеганографічної системи – розмістити вхідне повідомлення в контейнері таким чином, щоб будь-яка стороння людина не змогла помітити нічого, крім його основною вмісту. Основний вміст контейнера не відіграє ніякої ролі ні для відправника, ні для одержувача, яких цікавить лише успішна передача повідомлення, вміщеного в ньому (стеганограми). Потрібно обов’язково враховувати те, що сам факт відправлення контейнера від автора до одержувача не повинен виглядати дивним, а також не повинно спостерігатись помітних відхилень контейнера від норми.
Схематично узагальнена модель стеганографічної системи представлена на рисунку 1.

 
		Рисунок 1 – Узагальнена модель стеганографічної системи

За аналогією з криптографією, якщо при вкрапленні та вилученні повідомлення використовується один і той же ключ – стеганосистема вважається симетричною, якщо різні – асиметричною.
Стеганографія, як наука, інтегрує в собі здобутки криптографії, теорії інформації, теорії ймовірності та математичної статистики, теорії дискретних ортогональних перетворень, цифрової обробки сигналів та зображень, розпізнавання образів та ін. Зауважимо, що існує підхід, згідно якому стеганографічні системи розглядаються як узагальнення криптографічних. Стеганографічні методи володіють унікальними властивостями, що робить їх незамінними при вирішенні певних задач захисту.
Комп’ютерна стеганографія розвивається у декількох напрямах, що мають як багато спільних рис, так і певні характерні відмінності, спричинені особливостями практичного застосування. Так, серед стеганосистем виділяють системи прихованої передачі даних, цифрових водяних знаків, ідентифікаційних номерів («відбитків пальців») та заголовків . Задача будь-якої стеганографічної системи – розмістити певне повідомлення в контейнері таким чином, щоб будь-яка стороння людина не змогла помітити різниці між модифікованим контейнером та оригінальним. Зазвичай стеганосистема будується так, щоб забезпечити заданий компроміс її основних характеристик, таких як непомітність, стійкість, безпека, пропускна здатність, обчислювальна складність. 
Системи прихованої передачі даних застосовуються для організації таємної комунікації. Вони відрізняються від усіх інших тим, що в цьому випадку оригінальний вміст контейнера не грає ніякої ролі ні для відправника, ні для одержувача, яких цікавить лише успішна передача вкрапленого повідомлення. Разом із тим потрібно обов’язково враховувати, що факт відправлення контейнера від відправника до одержувача не повинен виглядати дивним, а також не повинно спостерігатися помітних відхилень контейнера від норми. Основна мета таких систем – приховати наявність стеганоканалу, унеможливити розрізнення пустих і заповнених контейнерів без знання ключа. Для таких систем звичайно вважається, що контейнер не підлягає спотворенням в процесі його передачі по каналу зв’язку ( Y   Y ), тому що таємна комунікація відбувається через відкритий канал цифрової мережі, наприклад, інтернет, що забезпечує відсутність спотворень інформації при її передачі.
Щодо актуальності стеганографії в теперішній час, можна сказати, що комп'ютерна стеганографія розвивається доволі інтенсивно, застосовуються відомі і розробляються нові методи стеганографії, засновані на різноманітних областях науки. Стеганографічні системи переходять в нову фазу свого розвитку, сьогодні вже велика їх частина при приховуванні інформації враховує характеристики і природу стегоконтейнеру, що зберігає дані.
Зупинимося дещо докладніше на кожній із задач стеганографії. В першу задачу входить прихована передача викраденої інформації. Стеганографічні методи, спрямовані на протидію системам моніторингу та управління мережевими ресурсами, можуть застосовуватися в тих регіонах світу, де регулюється або забороняється використання стійких криптографічних методів. Стеганографічні методи покликані протистояти спробам контролю над інформаційним простором при проходженні інформації через сервери управління локальних і глобальних обчислювальних мереж.
Іншим важливим завданням стеганографії є камуфлювання програмного забезпечення. У тих випадках, коли використання програмного забезпечення є небажаним, воно може бути закамуфльоване під стандартні універсальні програмні продукти (наприклад, текстові редактори) або приховано в файлах мультимедіа (наприклад, в звуковому супроводі комп'ютерних ігор). Зауважимо, що інформація не передається від однієї особи іншій, а залишається на магнітному диску. В цьому випадку стеганографічні методи дозволяють приховувати не факт передачі, а факт існування інформації.
При обробці медичних зображень (рентгенівських знімків, результатів ЕКГ, тощо) необхідним є зв'язок самого зображення і даних про пацієнта (П.І.Б., дата, лікуючий лікар). Використання методів впровадження характеризує інформацію про пацієнта в графічний файл, що дозволяє не тільки усунути випадкову або навмисну підміну і втрату медичних висновків, але і дозволяє автоматично обробляти і зберігати результати на ЕОМ.
Ще однією областю використання стеганографії є захист авторського права від піратства. На комп'ютерні графічні зображення наноситься спеціальна мітка, яка залишається невидимою для очей, але розпізнається спеціальним програмним забезпеченням. Таке забезпечення вже використовується в комп'ютерних версіях деяких журналів. Цей напрямок стеганографії призначений не тільки для обробки зображень, а й для файлів з аудіо та відео і призначений для забезпечення захисту інтелектуальної власності. Захист інтелектуальної власності включає впровадження водяних знаків і зняття відбитків пальців, які дозволяють довести незаконність використання авторського права. Водяні знаки – це мітки авторського права, зірвані в змісті. Відбитки пальців - це мітки, вкладені в копії об'єкта, які визначаються для різних замовників (подібно прихованого реєстраційного номеру). Це дозволяє власнику інтелектуальної власності ідентифікувати замовників та визначати тих, хто порушив ліцензійну угоду.
Існує певна різниця між класичним формулюванням стеганографічної проблеми, відомої як «Проблема ув'язнених», і проблемою захисту авторських прав. В першій проблемі успішна атака на систему полягає у виявленні факту приховування, у другому - навпаки, всім може бути відомо про наявність впроваджених міток, так що успішна атака на систему полягає не у виявленні міток, а в їх видаленні або внесення більше позначок. Запобігання таких методів злому системи приховування може ґрунтуватися на впровадженні цифрової сигнатури об'єкта або тимчасових міток. Збільшення обсягів баз даних, що містять відео і аудіо продукцію, вимагає ефективної системи пошуку та ідентифікації змісту файлу. З цією метою в мультимедійні дані впроваджується інформація про автора твору, виконавця, зміст, дату, тощо.
Цифрова стеганографія як наука народилася буквально в останні роки. Вона містить у собі такі напрями: 
•	вбудовування інформації з метою її прихованої передачі;
•	вбудовування цифрових водяних знаків (ЦВДЗн) (watermarking);
•	вбудовування ідентифікаційних номерів (fingerprinting);
•	вбудовування заголовків (captioning).

ЦВДЗн можуть застосовуватися, в основному, для захисту від копіювання та несанкціонованого використання. У зв’язку з бурхливим розвитком технологій мультимедіа гостро встало питання захисту авторських прав і інтелектуальної власності, представленої в цифровому вигляді. Прикладами можуть бути фотографії, аудіо- та відеозаписи та ін. Переваги, які дають подання та передача повідомлень у цифровому вигляді, можуть виявитися перекресленими з легкістю, з якою можливі їх викрадення або модифікація. Тому розробляються різні засоби захисту інформації, організаційного та технічного характеру. Один з найбільш ефективних технічних засобів захисту мультимедійної інформації полягає у вбудовуванні в захисті об’єкта невидимих міток – ЦВДЗн. Розробки в цій сфері ведуть найбільші фірми в усьому світі. Оскільки методи ЦВДЗн почали розроблятися зовсім недавно, то тут є багато неясних проблем, що вимагають свого вирішення.
На відміну від звичайних водяних знаків ЦВДЗн можуть бути не тільки видимими, але й, як правило, невидимими. Невидимі ЦВДЗн аналізуються спеціальним декодером, що виносить рішення про їх коректність. ЦВДЗн можуть містити деякий автентичний код, інформацію про власника або яку-небудь керуючу інформацію. Найбільш придатними об’єктами захисту за допомогою ЦВДЗн є нерухливі зображення, файли аудіо- й відеоданих.
Технологія вбудовування ідентифікаційних номерів виробників має багато загального з технологією ЦВДЗн. Відмінність полягає в тому, що в першому випадку кожна захищена копія має свій унікальний вбудований номер (звідси й назва – дослівно "відбитки пальців"). Цей ідентифікаційний номер дозволяє виробникові відслідковувати подальшу долю свого дітища: чи не зайнявся хто-небудь із покупців незаконним тиражуванням. Якщо так, то "відбитки пальців" швидко вкажуть на винного.
Вбудовування заголовків (невидиме) може застосовуватися, наприклад, для підпису медичних знімків, нанесення легенди на карту й т.д. Метою є зберігання різнорідно представленої інформації в єдиному цілому. Це, мабуть, єдиний додаток стеганографії, де в явному вигляді відсутній потенційний зловмисник. Оскільки цифрова стеганографія є молодою наукою, то її термінологія не до кінця сформувалася. Основні поняття стеганографії були погоджені на Першій міжнародній конференції з приховання даних.
Проте навіть саме поняття "стеганографія" трактується по-різному. Так, деякі дослідники розуміють під стеганографією тільки приховану передачу інформації. Неформальне визначення того, що таке цифрова стеганографія, могло б виглядати в такий спосіб: "наука про непомітне і надійне приховання одних бітових послідовностей в інших, що мають аналогову природу".
На рисунку 2 наведена класифікація систем цифрової стеганографії. Стеганосистема утворює стеганоканал, по якому передається заповнений контейнер. Цей канал уважається підданим впливам з боку порушників. Згідно з Г. Сіммонсом, у стеганографії звичайно розглядається така постановка завдання ("проблема ув’язнених"). 
Двоє ув’язнених, Аліса і Боб бажають конфіденційно обмінюватися повідомленнями, незважаючи на те, що канал зв’язку між ними контролює охоронець Віллі. Для того щоб таємний обмін повідомленнями був можливий, передбачається, що Аліса і Боб мають деякий відомий обом секретний ключ. Дії Віллі можуть полягати не тільки в спробі виявлення прихованого каналу зв’язку, але й у руйнуванні переданих повідомлень, а також їх модифікації та створенні нових, помилкових повідомлень. Відповідно можна виділити три типи порушників, яким повинна протистояти стеганосистема: 
•	пасивний;
•	активний;
•	злочинний. 
Помітимо, що пасивний зловмисник може бути лише в стеганосистемах прихованої передачі даних. Для систем ЦВДЗ характерні активні та злочинні порушники.

 
		Рисунок 2 – Класифікація систем цифрової стеганографії


Для того щоб стеганосистема була надійною, необхідне виконання при її проектуванні ряду вимог. Безпека системи повинна повністю визначатися таємністю ключа. Це означає, що зловмисник може повністю знати всі алгоритми роботи стеганосистеми та статистичні характеристики множин повідомлень і контейнерів, і це не дасть йому ніякої додаткової інформації про наявність або відсутність повідомлення в даному контейнері. Знання зловмисником факту наявності повідомлення в якому-небудь контейнері не повинне допомогти йому при виявленні повідомлень в інших контейнерах. Заповнений контейнер повинен візуально не відрізнятися від незаповненого. Для задоволення цієї вимоги треба, здавалося б, впроваджувати приховане повідомлення у візуально незначущі множини сигналу. Однак ці ж множини використовують і алгоритми стиску. Тому, якщо зображення буде надалі піддаватися стиску, то приховане повідомлення може зруйнуватися. Отже, біти повинні вбудовуватися у візуально значущі множини, а відносна непомітність може бути досягнута за рахунок використання спеціальних методів, наприклад, модуляції з розширенням спектра. 
Стеганосистема ЦВДЗ повинна мати низьку ймовірність помилкового виявлення прихованого повідомлення в сигналі, що його не утримує. У деяких додатках таке виявлення може привести до серйозних наслідків. Наприклад, помилкове виявлення ЦВДЗ на DVD-диску може викликати відмову від його відтворення плеєром. Повинна забезпечуватися необхідна пропускна здатність (ця вимога актуальна, в основному, для стеганосистем прихованої передачі інформації).
 
Методи стеганографії

Приховування в тексті.
Для приховування інформації у тексті (лінгвістична стеганографія) використовується звичайна надлишковість письмової мови або формати представлення тексту. Найскладнішим об’єктом для приховування є електронна версія тексту, тому що його друкована версія може бути зображенням в електронному вигляді, обробленим відповідними методами. Ця складність в основному обумовлена відносним дефіцитом у тексті надлишковості, на відміну від зображення або аудіо-файлу. В той час як існує можливість внести невидимі для ока модифікації у зображення або не відчутні для слухової системи людини (ССЛ) зміни у звучанні аудіофайла, будь-яка зайва літера, зайвий символ або зайвий знак пунктуації може бути виявлений випадковим читачем.
Існують три основні методи приховування даних у тексті, що найширше розповсюджені:
•	методи довільних інтервалів;
•	синтаксичні методи;
•	семантичні методи.


Приховування в зображеннях.
В більшості випадків використовуються стеганографічні методи із графічними зображеннями в ролі контейнерів саме через такі причини:
•	розповсюдження цифрових фотографій та відео, які необхідно захищати від протизаконного тиражування та розповсюдження;
•	відносно великий об’єм графічних зображень, що дає широкий простір для приховування даних (великого розміру);
•	розмір контейнера відомий заздалегідь, що дає змогу обирати оптимальний контейнер;
•	відносно слабка чутливість людського ока до незначних змін у цифрових графічних зображеннях;
•	добре розроблені, в останній час, методи цифрової обробки зображень


Приховування у відео файлах. 
Стеганографічні методи приховування рідше за все використовуються у відеоданих, оскільки даний файл складається з динамічних зображень (фреймів) та звукової доріжки. Варто також зазначити, що досі не використовуються як контейнери одночасно аудіодоріжки та фрейми.
На сьогодні існує три методи для приховування інформації у відеоданих, а саме:
•	Метод вбудовування на рівні коефіцієнтів – біти приховуваного повідомлення вбудовуються в коефіцієнти ДКП. Враховуючи, що використовуються алгоритми стиснення, основною проблемою стає накопичення зсуву та помилок. Для зменшення внесених змін використовують додатковий спеціальний сигнал. В зв’язку з обмеженням бітової швидкості при вбудовуванні змінюється лише 10-12% коефіцієнтів ДКП. При використанні даного методу приховувана інформація зберігається при фільтруванні, зашумленні (адитивним шумом) і дискретизації;
•	Метод вбудовування інформації на рівні бітової площини - відрізняється високою пропускною здатністю і легкими обчисленнями. Але є й істотний недолік: інформація, вбудована таким чином, може бути легко видалена. При повторному накладенні послідовності біт якість відео погіршиться, а приховувана інформація буде знищена;
•	Метод вбудовування інформації за рахунок енергетичної різниці між коефіцієнтами - в основі лежить диференціальне вбудовування енергії. Цей метод може використовуватись для багатьох алгоритмів стиснення. Інформація вбудовується шляхом видалення декількох коефіцієнтів ДКП.

В основному, приховування в відео використовує методи, які використовуються для приховування звуку та зображення, оскільки вже є відеозображеннями зображень і звуків. Відео складається з переміщення зображень в супроводі з аудіо. Ннасправді це є перевагою, оскільки будь-які невеликі спотворення користувачі навіть не помітять через неперервну кількість даних.


Приховування в аудіо файлах. 
Особливий розвиток отримали стеганографічні методи приховування інформації у аудіосередовищі. Це охарактеризовано тим, що ССЛ працює у надширокому динамічному діапазоні і має доволі малий різницевий діапазон. Виходячи із цього, можна зробити висновок, що у аудіофайлах присутній широкий простір для приховування даних. Також ССЛ не здатна розрізняти абсолютну фазу, вирізняє лише відносну. Крім того, існують деякі види спотворень, викликаних зовнішнім середовищем, які можна використати для приховування даних.
Приховування даних в аудіо файлах особливо складне через його великий діапазон частот. Аудіосигнали також чутливі до випадкових шумів. Шум може бути виявлений, якщо він знаходиться в діапазоні від одного до мільйону у звукових файлах. 
При приховуванні звуку користувач повинен скористатися перевагами слабкості людського слухового апарату, але також слід подбати про його високу чутливість.
